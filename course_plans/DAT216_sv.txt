Behörighet:För kurser på grundnivå inom Chalmers utbildningsprogram gäller samma behörighetskrav som till de(t) program där kursen ingår i programplanen.
      


            Kursspecifika förkunskaper
	Kursen TDA548 Grundläggande programvaruutveckling eller motsvarande.
	
                Syfte
	I princip alla datorprogram som ska användas av människor använder sig idag av grafiska gränssnitt. Att utveckla dessa innebär inte bara en förståelse av hur dessa kan implementeras utan även att man har en förståelse för de som ska använda programmen. Kursen ger praktisk erfarenhet i dessa två aspekter genom ett grupprojekt som ger en fördjupning av delmomentet kring grafiska komponenter från kursen Objektorienterad programvaruutveckling. Projektets mål är att utveckla en applikation för en specifik användargrupp och att genom att låta dessa testa programmet iterativt förbättra det.
	
    
            Lärandemål (efter fullgjord kurs ska studenten kunna)
	Kunskap och förståelse
Skapa och motivera skisser på ett grafiskt gränssnitt baserat på en specifik användning och användargruppKänna igen och kunna identifiera vanliga mönster inom gränssnittsdesignKunna beskriva vanliga metoder för utvärdering av användargränssnitt
Färdighet och förmåga
Implementera ett gränssnitt genom tillämpning eller expansion av ett standardbibliotek för grafiska gränssnittVälja och tillämpa vanliga mönster inom gränssnittsdesign på ett designproblemArbeta iterativt för att skapa lättanvända gränssnitt genom en växelverkan mellan implementation och användartest
Värderingsförmåga och förhållningssätt
Genomföra projekt där uppdelning och koordinering av arbetsuppgifter mellan medlemmar behövsUtveckla och specificera projektmål successivt allteftersom ett projekt genomförs.
	
                Innehåll
	Kursen innehåller en genomgång av standardklasserna i ett välutvecklat 
grafiskt bibliotek, en översikt över vilka riktlinjer som krävs för att 
skapa lättanvända gränssnitt samt metoder för att iterativt utveckla och
 förbättra ett gränssnitt.
        	  
                Organisation
	Undervisningen består av föreläsningar, övningar, handledning och 
inlämningsuppgifter. En stor del av arbetet är självständigt grupparbete
 där en prototyp utvecklas. Projektets mål är att utveckla en 
applikation för en specifik användargrupp och att genom att låta dessa 
testa programmet iterativt förbättra det.
	
                Litteratur
	            Anges på kursens hemsida.
		
                       Examination inklusive obligatoriska moment
       	Bedömning sker i form av två moment. Momenten benämns Tentamen 4 hp, som
 examineras i form av skriftlig salstentamen, och Projekt 3,5 hp, som 
examineras i form av projektrapport. Vidare krävs att samtliga i kursen ingående uppgifter skall redovisas med godkänt resultat.
	
    

    