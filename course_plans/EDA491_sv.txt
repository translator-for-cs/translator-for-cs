Behörighet:För kurser på avancerad nivå gäller samma grundläggande och särskilda behörighetskrav som till det kursägande programmet. (När kursen är på avancerad nivå men ägs av ett grundnivåprogram gäller dock tillträdeskrav för avancerad nivå.)
Undantag från tillträdeskraven:
Sökande med  en programregistrering på ett program där kursen ingår i programplanen undantas från ovan krav.
      


            Kursspecifika förkunskaper
	Kursen EDA343 Datakommunikation eller motsvarande kurs i datakommunikation är nödvändig. Kursen EDA263, Datasäkerhet, eller motsvarande är önskvärd för full förståelse av alla problem.
	
                Syfte
	Kommunikation är idag en grundpelare för de flesta datorsystem och applikationer, och möjligheten att kommunicera på ett säkert och tillförlitligt sätt blir därför allt viktigare. Medvetenhet och kunskap om hot och lösningar är nödvändig inte bara för säkerhetsspecialister  utan även för systemutvecklare och programmerare. Kursen vänder sig till alla som vill ha tillräcklig kunskap i att kunna utvärdera risker och förstå vilka hot man förväntas möta, få kunskap om tekniska lösningar och få insikt i hur säkra protokoll och nätverkslösningar kan designas. Kursen täcker de underliggande principerna och teknikerna för nätverks- och kommuniktionssäkerhet och en god förkunskap i datakommunikation är därför ett krav. Praktiska exempel på verkliga säkerhetsproblem och lösningar gås igenom, och i laborationer fås möjlighet att praktiskt arbeta både med analysverktyg, brandväggar och analys av ett säkerhetsprotokoll, SSL.
	
    
            Lärandemål (efter fullgjord kurs ska studenten kunna)
	Ha god kännedom om hur applikationer och system kan kommunicera på ett säkert sätt, och ha kunskap om vilka verktyg och protokoll som normalt användsHa god kunskap i hur man kritiskt granskar och designar säkra nätverk, applikationer och systemHa grundläggande förståelse av vilka svagheter kommunicerande system har och kunna förutse potentiella problem i olika protokollHa grundläggande kunskap i hur protokoll kan utvärderas och kunna utvärdera vilken säkerhet protokoll kan förväntas erbjudaHa förståelse för vilken betydelse nätverkssäkerhetsproblem kan ha för applikationer och för hela systems säkerhetHa kommit i kontakt med forskningsaktiviteter inom området genom att läsa aktuella konferens- och forskningsrapporter inom området
	
                Innehåll
	Kursen täcker många olika ämnen och tekniker för att säkra system: Nätverksattacker, kryptering och vikten av bra slumptalsgenerering Analys av svagheter och attacker mot vanliga protokoll såsom TCP, UDP, IP, och ICMP Denial of service (DoS) attacks, host- och nätverksscanning, "operating system fingerprinting" Accesskontroll, autentiseringsmekaniser, lösenord, Radius, AAA, PKI, nyckeldistribution, Kerberos "Identity management", certifikat, X.509, LDAP Genomgång av protokoll designade för säkerhet: IPSec , SSL och SSH Säkerhet i trådlösa nätverk: WEP, WPA, WPA2, IEEE 802.1X, EAP Nätverksdesign, brandväggar, proxies, NAT, ingress and egress filtering, Virtuella privata nätverk (VPN), tunnling, nätverkssegmentering och remote access Link level security: VLAN, ARP, säkerhet i DHCP och DNS
        	  
                Organisation
	Kursen består av föreläsningar och laborationer. Laborationerna ger en djupare förståelse av nätverkssäkerhetskoncept, hur svagheter kan utnyttjas och hittas, samt hur man kan skydda sig. På laborationerna arbetar man med attack- och analysverktyg, sätter upp brandväggar och testar intrångsdetekteringssystem.
	
                Litteratur
	            Kursbok och valda artiklar och forskningsrapporter. Se kurshemsida för detaljer.
		
                       Examination inklusive obligatoriska moment
       	Skriftlig examen och godkända laborationer.
	
    

    