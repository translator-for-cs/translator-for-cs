Behörighet:För kurser på avancerad nivå gäller samma grundläggande och särskilda behörighetskrav som till det kursägande programmet. (När kursen är på avancerad nivå men ägs av ett grundnivåprogram gäller dock tillträdeskrav för avancerad nivå.)
Undantag från tillträdeskraven:
Sökande med  en programregistrering på ett program där kursen ingår i programplanen undantas från ovan krav.
      


            Kursspecifika förkunskaper
	Datorarkitektur (DAT105) eller motsvarande rekommenderas starkt. Studenterna måste förstå funktionen hos en processors pipeline och cachar och måste kunna läsa assemblerkod.
	
                Syfte
	Syftet med kursen är att göra studenterna medvetna om vikten av energieffektiva datorsystem och introducera metoder och tekniker, på nivån datorarkitektur och systemprogram, för att kunna analysera och reducera energianvändningen.  
	
    
            Lärandemål (efter fullgjord kurs ska studenten kunna)
	- redogöra för vad som påverkar energiförbrukning i datorsystem vad beträffar datorns arkitektur- redogöra för vad som påverkar energiförbrukning i datorsystem vad beträffar kretsstrukturer som är vanligt förekommande i datorsystem- redogöra för metoder för utvärdering av energikonsumtion i datorsystem och hur dessa kan användas för att finna optimeringar- redogöra för metodval vid rapportering av energiförbrukning hos datorsystem och värdera energiförbrukning utifrån samhälleliga och etiska aspekter- tolka omvärldens krav på datorarkitekturers utformning, för att möta samhälleliga behov, såsom lägre energianvändning.
	
                Innehåll
	Kursen syftar till att ge en översikt över de aspekter av datorer som leder till energiförbrukning, allt från elektroniska kretsar till operativsystem och från batteridrivna enheter till superdatorer och datacenter. Till exempel kommer studenterna att lära sig om metoder för att mäta och/eller uppskatta effektförbrukning i olika komponenter inuti en datorarkitektur och de kommer att lära sig om kombinerade arkitektur/kompilatortekniker för att spara ström i datorsystemets minneshierarki.
        	  
                Organisation
	Kursen består av en föreläsningsserie, hemuppgifter, muntliga och skriftliga presentationer och laborationer. En stor del av arbetet för denna kurs kommer att bestå av oberoende instuderingsuppgifter. Studenterna kommer därför att ge täta muntliga presentationer dels för att visa sin förståelse av instuderingsuppgifterna och dels för att skapa diskussioner. Presentationerna kommer också att leda till träning på allt från korta "elevator pitches" till längre föreläsningar (utförda i en grupp) i en rolig, avslappnad och samverkande omgivning. Diskussionerna kommer inte bara att fokusera på teknik, men också på hur tekniken dels påverkar världens koldioxidutsläpp just nu och dels på hur den sannolikt kommer att inverka på samhället i kommande generationer.
	
                Litteratur
	            Artiklar från forskningslitteratur och facktidskrifter.Kaxiras and Martonosi: Computer Architecture Techniques for Power-Efficiency.Utvalda avsnitt ur boken John and Eeckhout: Performance Evaluation and Benchmarking.
		
                       Examination inklusive obligatoriska moment
       	Betyg kommer att fastställas baserat på prestation på de skriftliga och muntliga uppgifterna (40%), laborationer (40%), och hemtentamen (öppen bok) (20%)Kursen ges på engelska. Undervisningen bedrivs genom föreläsningar, övningar och laborationer (vilka vi kommer att använda för att arbeta på presentationsteknik).BetygSlutbetyget beräknas utifrån individuella betyg på de tre typerna tillsammans med sina vikter som nämns ovan.
	
    

    