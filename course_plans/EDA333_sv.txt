Behörighet:För kurser på grundnivå inom Chalmers utbildningsprogram gäller samma behörighetskrav som till de(t) program där kursen ingår i programplanen.
      


            Kursspecifika förkunskaper
	EDA452 Grundläggande datorteknik och EDA482  Maskinorienterad programmering eller motsvarande kurser.
	
                Syfte
	Kursen har som syfte att förmedla hur ett modernt datorsystem är  uppbyggt och hur dess hårdvarudelar samverkar med varandra och med  mjukvaran (på låg nivå).  Speciellt tas stor hänsyn till  prestandafrågor, eftersom många designbeslut eftersträvar en viss  prestanda till lägsta kostnad, eller mesta möjliga prestanda för en  given kostnad.
	
    
            Lärandemål (efter fullgjord kurs ska studenten kunna)
	Läsa och skriva enkla assemblerprogram för en typisk tre-adress register maskin. Identifiera de grundläggande typer av konflikter som uppkommer till följd av pipelining av en processors dataväg. Peka ut och beskriva enkla metoder för att hantera dessa konflikter, identifiera begränsningar i dessa metoder, samt uppskatta prestandainverkan. På korrekt sätt använda sig av instruktioner som utför aritmetiska operationer, såväl för flyttal som heltal. Redogöra för funktionen hos och uppskatta prestandapåverkan av en minneshierarki, som kan omfatta cacheminnen, huvudminne och virtuellt minne, och som använder olika parameterar (total storlek, blockstorlek, associativitet, etc) för de olika minnesnivåerna. Beräkna prestanda (i enkla lastfall) hos ett I/O-system, speciellt i system som består av processorer, bussar och skivminnen. Identifiera prestandamässiga flaskhalsar i ett sådant system. Förklara hur ett datorsystems prestanda kan definieras och mätas. Uppskatta parameterändringars inverkan på systemets prestanda enligt ovan. Översiktligt beskriva de komponenter och principer som används vid konstruktion av fler-kärniga processorer. Genomföra en enklare samoptimering av mjukvara (på assemblernivå) med hårdvaruparametrar för att uppnå bästa möjliga prestanda/ kostnadsförhållande för en viss funktion, samt redovisa detta i en kortare skriftlig rapport.
	
                Innehåll
	Genom föreläsningar, gruppövningar och laborationer förmedlas en grundläggande insikt om hur ett litet datorsystem (med processor, minnen samt in- och utmatning) är uppbyggt och fungerar. Stor vikt läggs vid prestandaaspekter och vid samverkan med mjukvara.
        	  
                Organisation
	Undervisningen omfattar föreläsningar, fördjupningsövningar i grupp samt laborativt arbete baserat på en mjukvarusimulator av ett litet datorsystem. Den laborativa delen avslutas med en inlämningsuppgift.
	
                Litteratur
	            Pattersson&Hennessy: "Computer Organization and Design: The Hardware/Software Interface". Kompletterande material via kurshemsidan i PingPong
		
                       Examination inklusive obligatoriska moment
       	Skriftlig redovisning på engelska av inlämningsuppgift. Demonstration av inlämningsuppgift. Tentamen.
	
    

    