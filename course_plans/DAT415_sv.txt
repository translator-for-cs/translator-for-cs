Behörighet:För kurser på avancerad nivå gäller samma grundläggande och särskilda behörighetskrav som till det kursägande programmet. (När kursen är på avancerad nivå men ägs av ett grundnivåprogram gäller dock tillträdeskrav för avancerad nivå.)
Undantag från tillträdeskraven:
Sökande med  en programregistrering på ett program där kursen ingår i programplanen undantas från ovan krav.
      


            Kursspecifika förkunskaper
	7,5 hp diskret matematik (till exempel TMV200 eller TMV210).7,5 hp funktionell programmering (till exempel TDA452 eller TDA555). 
	
                Syfte
	Kursen handlar om beräkningar: hur de kan modelleras, och vad som kan beräknas.
	
    
            Lärandemål (efter fullgjord kurs ska studenten kunna)
	Efter godkänd kurs ska studenten kunna definiera begreppet beräkningsbar funktion,förklara Church-Turings hypotes,förklara sambandet mellan induktivt definierade mängder, primitiv rekursion, och bevismetoden strukturell induktion,bevisa att mängder är uppräkneliga eller ouppräkneliga, till exempel genom att använda diagonalisering,koda induktivt definierade mängder på ett sådant sätt att element i dessa mängder kan användas som indata eller utdata för program i en eller flera beräkningsmodeller,implementera program, i synnerhet interpretatorer, korrekt i en eller flera beräkningsmodeller,bevisa att funktioner är eller inte är beräkningsbara i några beräkningsmodeller,analysera program hörandes till några beräkningsmodeller, ochmanipulera och analysera beräkningsmodeller.
	
                Innehåll
	För att undvika onödiga komplikationer väljer man ofta att studera beräkningar via förenklade, men kraftfulla, modeller. De här modellerna kan till exempel vara enkla programmeringsspråk (som λ-kalkyl), eller idealiserade datorer (som Turingmaskiner). Kursen behandlar flera sådana modeller, både "imperativa" och "funktionella".En eller flera modeller kommer att användas för att utforska gränserna för vad som kan beräknas: problem som inte kan lösas (inom en viss modells ramar), och program som kan köra godtyckliga program (modellerade på ett visst sätt).Kursen innehåller också en diskussion av Church-Turings hypotes, en förmodan om att en funktion är beräkningsbar på ett visst intuitivt sätt endast om den kan definieras i en av flera beräkningsmodeller.
        	  
                Organisation
	Föreläsningar och övningar.
	
                Litteratur
	            Kurslitteratur kommer att publiceras senast 8 veckor innan kursstart.
		
                       Examination inklusive obligatoriska moment
       	Kursen examineras genom en individuell skriftlig salstentamen samt individuella inlämningsuppgifter.
	
    

    