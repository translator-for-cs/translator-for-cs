Behörighet:För kurser på grundnivå inom Chalmers utbildningsprogram gäller samma behörighetskrav som till de(t) program där kursen ingår i programplanen.
      


            Kursspecifika förkunskaper
	Kunskaper motsvarande kursen TMV210 Inledande diskret matematik
	
                Syfte
	Kursens syfte är att, tillsammans med övriga matematikkurser, ge en matematisk allmänbildning som är så användbar som möjligt i fortsatta studier och teknisk yrkesverksamhet. I alla linjära modeller inom naturvetenskap, teknik och ekonomi uppträder linjära ekvationer (numeriska ekvationer, differentialekvationer, etc) eller system av sådana ekvationer. En huvuduppgift för den linjära algebran är att ge en enhetlig formalism för sådana ekvationer. Denna introduktionskurs avser att ge en logiskt sammanhängande beskrivning av centrala begrepp och tillämpningar inom den linjära algebran.
	
    
            Lärandemål (efter fullgjord kurs ska studenten kunna)
	(i) tillämpa geometriska vektorer inom geometri och naturvetenskap
(ii) redogöra för koordinatsystem samt ekvationer för plan och linjer (iii) tillämpa både skalär- och vektorprodukt
(iv) redogöra för matriser och matrisalgebra
(v)  tolka determinanter som volymer eller areor
(vi)  redogöra för egenvärdesproblemet för matriser
(vii) använda Matlab för problemlösning inom Linjär algebra
	
                Innehåll
	Matriser och vektorer, linjära avbildningar, ekvationssystem, egenvektorer och egenvärden, linjärt (o)beroende, baser och dimensioner, relationsmatriser. 
Matlab används för att visa på en matematisk programvara som är till hjälp vid analys av linjära problem.
        	  
                Organisation
	Föreläsningar. Schemalagda smågruppsövningar.  Datorlaborationer. Eventuellt MapleTA för elektronisk examination (duggor).
	
                Litteratur
	            Se kurshemsida.
		
                       Examination inklusive obligatoriska moment
       	Examinationen består av en skriftlig tentamen och obligatoriska datorlaborationer. Under kursens gång ges duggor som kan ge bonuspoäng till tentan.
	
    

    